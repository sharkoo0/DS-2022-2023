### TASK 1
Нека имаме двоично дърво от цели числа представено или като обект от клас (например
BinTree), или с указател към корена на дървото. Да се реализира външна функция, която приема едно
такова дърво и пресмята сумата на елементите от четните нива, които имат само ляв наследник.
**Забележка:** приемаме, че коренът е на ниво 0 и това е четно ниво.

### TASK 2
Нека имаме ориентиран граф от символи g и двоично дърво от символи t. Множеството от
елементите на двете структури е едно и също, като в рамките на всяка една от структурите символите са
уникални.
Напишете функция, която проверява дали съществува път от корена на дървото до листо, който да
отговаря на път в графа и ако има такъв го извежда. 
**Забележка:** достатъчно е да изведете само един път, който отговаря на условието.

### TASK 3
“HTML-подобен” документ наричаме текстов документ, съставен от отварящи тагове от типа <tagname> и затварящи тагове от типа </tagname>. Между таговете може да има произволни комбинации и символи, с изключение на символите ‘<’ и ‘>’. Например:

<html>
    <head>
        <title>Писмен изпит по СДП</title>
    </head>
    <body>
        <h1>Вариант 1</h1>
    </body>
</html>

Имената на таговете могат да се състоят единствено от малки латински букви. 

Казваме, че </tag> “затваря” <tag>, ако го следва в документа и между тях няма друг отварящ таг със същото име. 

Даден таг наричаме “затворен”, ако за него има таг, който го затваря. 

Документът е правилно построен, ако между никой отварящ таг <tag> и затварящия му таг </tag> няма незатворени тагове. Документът от примера е правилно построен. Следният документ не е правилно построен “<tag><wrong></tag></wrong>”.

Даден таг <child> наричаме “вложен” в таг <parent>, ако <child> се отваря преди <parent> да е затворен.

Листо в документа наричаме тези тагове, които нямат вложени тагове (title и h1 от примера).

Свободния текст между отварянето и затварянето на дадено листо наричаме негово съдържание, като новите редове са премахнати. Например "Вариант 1" е съдържанието на тага h1.

[1т.] Да се отвори тектов файлове с имена “correct.html” и "incorrect.html", създадени по описаните правила, и на стандартния изход да се изведе correct/incorrect в зависимост от това, дали са правилно построени. 

[0.75т.] Да се изведат на стандартния изход съдържанията на всички листа в документа, всяко на нов ред.

[1т.] Ако можем да сменим имената на някои тагове в документа D1 така, че да се получи документа D2, казваме, че D2 е образ на D1. Да се отвори текстов файл “doc2.html” и да се изведе на стандартния изход image/not image в зависимост от това, дали doc2.html е образ на doc.html.

